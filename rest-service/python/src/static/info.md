# O aplikaci

Aplikace má za úkol přiblížit obyvatelům Ostravy informaci o zdrojích znečišťování na území města. Díky předpovědi směru větru je možné si v zasažených oblastech zjistit, zda je rozumné otevřít okno anebo je za ním nesnesitelný zápach. Neznáte to? Přijďte se podívat!

Motivací ke vzniku aplikace byla situace v centrálním obvodu Moravská Ostrava a Přívoz, kdy jsou v oblasti a přilehlém okolí zdroje znečišťování, které mají přímý vliv na kvalitu života ve čtvrti. Zdroj, který přímo podnítil vznik aplikace je Koksovna Svoboda firmy OKK Koksovny, a. s. Jedná se o unikát koksovny, obklopené zástavbou. Do kilometru od závodu je několik mateřských škol a školek. Závod obtěžuje své okolí zápachem i škodlivými emisemi. Imisní příspěvek závodu pro benzo(a)pyren v jeho blízkém okolí je dle imisního modelování vyšší, než zákonný imisní limit. 

Podobná situace bude v městském obvodu Radvanice a Bartovice, kde mají koksovnu ze dvou částí. Na měřící stanici v Radvanicích jsou pravidelně měřeny nejvyšší koncentrace benzo(a)pyrenu v ČR. Vysoké koncentrace jsou zde měřeny i v létě, což ukazuje na průmyslový původ znečištění. 

# O datech

K zobrazování dat o směru větru používáme data z modelu ICON Německé meteorologické služby (DWD). Tyto data jsou poskytována v režimu tzv. otevřených dat. Staniční data o aktuálním směru větru nemáme k dispozici, protože ČHMÚ je ve formě otevřených dat neposkytuje. K zobrazování je použito API mapy.cz.

Data jsou poskytována bez záruky, vzhledem k tomu, že se jedná o modelová data, při určitých povětrnostních situacích (bouřka, ...) dochází k rozporu těchto data skutečnosti. 